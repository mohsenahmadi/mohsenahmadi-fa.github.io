---
title: سه نکته مهم در برگزاری جلسات برنامه‌ریزی اسپرینت
tags: [اجایل, مدیریت پروژه]
style: fill
color: dark
description:
---
![](https://fa.ahmadi.pm/assets/imgpsts/sprint-session.jpg)

برای برگزاری یک جلسه برنامه‌ریزی اسپرینت (Sprint Planning) موفق و با تاثیرگذاری بالا، از این چند نکته غافل نشوید؛

1. **از حضور افراد درست و با تاثیرگذاری بالا در جلسات اطمینان پیدا کنید**؛ حضور تیم محصول و مالک محصول برای جلسه برنامه‌ریزی اسپرینت لازم و کافی‌ست. حضور تیم دیزاین (طراحی رابط کاربری و تجربه کاربری) اختیاریپست و دعوت از ذی‌نفعان، مشتریان، کاربران نهایی یا سایر افراد درگیر در پروسه محصول یا پروژه ممنوع است.

2. **شفافیت تمامی کارها و موارد قابل انجام در اسپرینت از الزامات یک جلسه برنامه‌ریزی تاثیرگذار است**؛ اطمینان داشته باشید که تمامی کارهایی که برای اسپرینت پیش‌رو به جلسه آورده شده، از شفافیت کامل برخوردار است، تمامی افراد تیم، نسبت به جزییات آگاه‌اند و اگر تیم توسعه شما متفقا در مورد یک موضوع خاص با ابهام مواجه‌اند، از آوردن این مورد/موارد به این جلسه خودداری کنید. تمامی موارد مورد بحث در این جلسه می‌بایست با یک جمع‌بندی و نتیجه مشخص که همان تخمین زمانی درست و مورد توافق تمام اعضای تیم توسعه است مختومه شود. همچنین اگر چند کار مشخص دیگر از بک‌لاگ محصول را مدنظر قرار دهید تا اگر تیم ظرفیت انجام آن‌را داشت بتوانید آن‌ها را به جلسه اضافه کنید.

3. **وضعیت امروز تیم را با تخمین‌های جلسات قبل مقایسه کنید**؛ تلاش کنید تا تیم همواره رو به پیشرفت باشد و بتواند در هر اسپرینت ظرفیت خود برای کارهای قابل انجام را با یک شیب ملایم و روبه‌رشد بهبود دهد. قدردانی از زحمات تیم را فراموش نکنید.

و نکته آخر اینکه می‌تونید [کانال تلگرام من](https://t.me/ahmadipm) رو هم دنبال کنید. به تازگی فعالیت‌ش رو شروع کرده و هدفم علاوه بر انتشار خلاصه‌ای از مطالب نوشتاری‌م، انتشار اخبار و مطالبی هست که تو این حوزه ممکنه براتون مفید باشه.
