---
title: دورهمی اجایل و اینکه اجایل رو چطوری اجرا کنیم؟
tags: [اسکرام, اجایل, مدیریت پروژه]
style: fill
color: warning
description:
---
![](https://fa.ahmadi.pm/assets/imgpsts/AgileTivan.jpg)

سال‌های اول دهه ۴۰ میلادی، شرکت‌های بزرگ به دنبال پیدا کردن روش‌هایی بودند که بشه با حفظ کیفیت و البته هزینه کمتر، محصولات خودشون رو تولید و به دست مصرف‌کننده نهایی برسونند.

تویوتا، فورد و خیلی از شرکت‌هایی که حتما اسمشون رو شنیدید و یا شاید حتی از محصولات اون‌ها هم استفاده کرده باشید، به عنوان اولین پیشگامان این بررسی و تحقیق بودند. اغلب این شرکت‌ها با کمک ایده‌ها، مشاوره‌ها و نظریات افرادی مثل دمینگ، موفق شدند اولین نسخه‌های این فرمول جادویی (یعنی تولید محصول با کیفیت و کم هزینه) رو به‌دست بیارن و اون‌رو تو شرکت‌های خودشون اجرا کنند.

بعدترها که صنعت نرم‌افزار و محصولات کامپیوتری، جای بیشتری بین مردم پیدا کرد، مشخص شد که وضعیت این صنعت اونقدرها هم که باید چنگی به دل نمی‌زنه. محصولاتی که با هزینه‌های سنگین تولید شده بودند انقدر درگیر باگ‌ها و اشکالات پیش‌پا افتاده بودند که خیلی از مصرف کننده‌ها رو آزار می‌داد. مشکل بعدی عدم تطابق (یا بهتر هست از واژه فاصله داشتن استفاده کنیم) نیازمندی مشتری نهایی و محصول تولید شده بود. جمیع این مشکلات باعث شد که از تجربیاتی مثل تویوتا و آموزه‌های اون‌ها در تولید محصولات نرم‌افزاری هم استفاده بشه و مدیران شرکت‌ها و فعالان این صنعت به فکر پیاده‌سازی اون فرمول جادویی برای صنعت نرم‌افزار و کامپیوتر هم باشند.

حاصل به‌کار گیری این تجربیات، و البته توسعه‌هایی که روی این روش‌ها داده شد باعث شد که الان مفهوم اجایل و چابکی رو در صنعت نرم‌افزار شاهد باشیم.

**تولید محصول با کیفیتی که نیازهای کاربر نهایی رو به درستی درک کرده، احساس خوشایندی رو به مصرف‌کننده نهایی می‌ده، هزینه‌های تولید محصول رو متناسب می‌کنه و از هدررفت منابع تا حدود بسیار زیادی کم می‌کنه، تیم توسعه محصول رو خوشحال نگه می‌داره و باعث می‌شه از هر تغییری در راستای بهبود محصول مورد استفاده کاربر استقبال بشه.**

این‌ها بخشی از خروجی‌های استفاده از اجایل و چابکی در تیم‌های نرم‌افزاری و کسب‌وکارهاست. اما قطعا تمام‌ش نیست؛) و البته اگه تیم کاری یا کسب‌و کارتون همچین ویژگی‌ای داره، قطعا خیلی از مسیر حرکت به سمت اجایل بودن رو پیش رفتید.

تو [دورهمی روز چهارشنبه ۲۳ آبان ماه](https://evnd.co/2Ae4R) که به میزبانی [باشگاه کارآفرینی تیوان](http://tivan.org/)، حضور دارم تلاش می‌کنم تا؛

* **در مورد اجایل بیشتر صحبت کنم،**

* **از فریم‌ورک‌های اجایل بگم و اینکه اجایل به چه دردمون می‌خوره و کجا می‌تونیم ازش استفاده کنیم.**

* **روش‌های قدیمی تولید محصولات نرم‌افزاری رو با روش‌های چابک مقایسه می‌کنم،**

* **در مورد تاثیر و نقش اجایل در این مورد می‌گم،**

* **مختصری در مورد اسکرام، ایونت‌های کلیدی‌ اون گپ می‌زنیم،**

* **و در نهایت تلاش می‌کنم تا مثال‌هایی از تجربیات خودم رو از پیاده‌کردن اجایل در پروژه‌هایی که یا مدیرمحصول اون‌ها بودم یا مدیر پروژه‌شون بهتون انتقال بدم.**

اگه احساس می‌کنید که این دورهمی می‌تونه به سؤالاتتون جواب بده، یا اگه دوست دارید که از تجربیات افراد حاضر در این دورهمی استفاده کنید، منتظر دیدنتون تو این دورهمی هستم.

لینک ثبت‌نام این دورهمی رو هم [اینجا](https://evnd.co/2Ae4R) قرار دادم که اطلاعات تکمیل‌تر رو در موردش ببینید.

اگه این مطلب براتون مفید بود، خوشحال می‌شم با بقیه دوستانتون هم به اشتراک بگذارید، [کانال تلگرام من](https://t.me/ahmadipm) رو هم دنبال کنید و اگه ایده تکمیل‌کننده‌ای داشتید در مورد این موضوع یا سوالاتی که در حوزه مدیریت پروژه و مدیریت محصول براتون پیش میاد با من در ارتباط باشید.
