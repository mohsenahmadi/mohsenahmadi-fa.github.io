---
title: مهمترین ویژگی‌های یک مدیر محصول موفق از دید مدیران برجسته این حوزه
tags: [مدیریت محصول,]
style: fill
color: secondary
description: در مجموعه مصاحبه‌هایی با موفق‌ترین مدیران محصول، از اون‌ها درباره ویژگی‌ها و قابلیت‌هایی یک مدیر محصول رو متمایز می‌کنه سوال شده، این پاسخ‌ها به شما کمک می‌کنه تا مدیرمحصول بهتری باشید.
---
![](https://fa.ahmadi.pm/assets/imgpsts/PMs-A.png)

در این مطلب قرار هست تا از مهمترین ویژگی‌ها و خصوصیاتی صحبت کنیم که کمک می‌کنه تا به مدیر محصول موفق‌تری تبدیل بشید.

اما قبل از شروع مطلب؛

> اگه در حوزه مدیریت محصول و مدیریت پروژه، کار کردید یا علاقمند هستید که وارد این حوزه بشید، من رو از طریق سوشیال‌ها ([توییتر](https://twitter.com/ahmadi_pm)، [صفحه فیس‌بوک](https://www.facebook.com/ahmadipm-336513290601728/)، [اینستاگرام](https://instagram.com/ahmadipm) و [تلگرام](https://t.me/ahmadipm)) دنبال کنید، و اگه دوست داشتید رزومه‌تون رو برای من ارسال کنید تا به شرکت‌هایی که از من می‌خوان که تو جذب هم‌تیمی جدید بهشون کمک کنم، شما رو معرفی کنم. معمولا فرصت‌های جدید همکاری رو اول تو [کانال تلگرام](https://t.me/ahmadipm) و بعد در باقی سوشیال‌ها به اشتراک می‌گذارم.


### مهمترین خصوصیات یک مدیر محصول موفق؛
#### از دیدگاه مدیران محصول برجسته

مجموعه این نوشته‌ها، از میان مصاحبه‌هایی استخراج شده که با مدیران محصول با سابقه و مطرح انجام شده.
این مطلب دو قسمت دیگه هم داره به زودی منتشر می‌شه و در اون قرار هست به سوالات دیگه‌ای که از این مدیران انجام شده بپردازیم.

اولین سوالی که از تمام افراد شرکت کننده در این مصاحبه پرسیده شده، اینه که؛
**یک مدیر محصول ارزشمند، چه ویژگی‌ها و خصوصیاتی داره؟** 

*و در ادامه پاسخ‌های داده شده توسط شرکت کنندگان در مصاحبه؛*

![](https://fa.ahmadi.pm/assets/imgpsts/GPMs.jpg)

##### [Jason Shen](http://www.jasonshen.com/ "Jason Shen") می‌گه:

توانایی فکر کردن و درک ارتباطات و نیازها؛ همراه با توانایی اولویت‌بندی، آشنایی کافی با فن‌آوری، داشتن تفکر طراحی و قابلیت بررسی رفتار کاربران

##### [Magdalena Czech](https://righthello.com/ "Magdalena Czech") می‌گه:

توانایی رهبری کردن یک تیم شامل توسعه‌دهندگان، طراحان، اعضای تیم تست، پشتیبانان محصول و فروشندگان. به طوری که همگی انگیزه لازم برای رسیدن به بهترین محصول رو داشته باشند.

##### [Paul Yokota](http://paulyokota.com/ "Paul Yokota") می‌گه:

یادگیری مداوم از رفتار و نیازمندی‌های مشتریان برای اینکه محصولی رو مناسب با نیاز و اولویت اون‌ها توسعه بده.

##### [Katz Boaz](https://www.bizzabo.com/ "Katz Boaz") می‌گه:

توانایی شناختن زمان درست بله گفتن و نه گفتن. اینکه یک مدیرمحصول در جای درست از بله یا نه استفاده کنه، بسیار ارزشمند و مهم است.

##### [Beata Zielinska](https://www.sotrender.com/ "Beata Zielinska") می‌گه:

توانایی گوش کردن به صدای اعضای تیم (تولید محصول و مشتری‌ها) و اولویت بندی درست فعالیت‌ها متناسب با اهداف محصول و کسب‌وکار.

##### [Michal Stefaniak](https://invoiceocean.com/ "Michal Stefaniak") می‌گه:

یکی از مهمترین و برجسته‌ترین ویژگی‌های یک مدیر محصول به خصوص در شرکت‌های نوپا و در حال رشد اینه که توانایی کار کردن همزمان روی چند تسک رو داشته باشند. باید بتونه علاوه بر پیگیری‌های معمول، داده‌ها، متریک‌ها و مسایل پیش‌روی محصول رو به درستی ارزیابی کنه و توانایی تصمیم‌گیری در شرایط سخت و پیچیده رو داشته باشه.

##### [Lauren Nham](http://www.laurennham.com/ "Lauren Nham") می‌گه:

توانایی کشف کردن نیازمندی‌های مشتری، توانایی خلق ارزش برای محصول و تعیین بهترین مسیر برای برآورده کردن خواسته‌های مشتریان.

##### [Przemek Pipiora](http://www.getresponse.com/ "Przemek Pipiora") می‌گه:

یک مدیرمحصول خوب باید در جنبه‌های مختلف توانایی داشته باشه. باید بتونه به عنوان یک کارآفرین از کسب‌وکار محافظت کنه، بازار، محصول و مشتری‌ها رو به درستی بشناسه و دایما در حال یادگیری باشه.

##### [Ewa Wojciechowska](https://www.salesmanago.com/ "Ewa Wojciechowska") می‌گه:

توانایی اولویت بندی درست در یک محصول از مهمترین ویژگی‌های یک مدیر محصول هست. بعد از اون باید بتونه یک تصویر بزرگ رو از محصول ببینه و اهداف تیم و محصول رو واقع‌بینانه تعیین کنه و همینطور بدونه که در لحظه باید روی چه موضوعی تمرکز کنه.

##### [Sachin Rekhi](http://www.sachinrekhi.com/ "Sachin Rekhi") می‌گه:

توانایی نفوذ بدون داشتن اختیار و قدرت. یک مدیر محصول خوب باید بتونه به طور موثر در بین اعضای تیم محصول، سهامداران و مشتریان نفوذ کنه و روابط خوبی رو با تمام ذی‌نفعان پروژه برقرار کنه.

##### [Anders Granlund](http://www.sectra.com/ "Anders Granlund") می‌گه:

توانایی ساختار دهی به حجم انبوهی از اطلاعات.

##### [Izabela Piotrowska](http://symetria.pl/en "Izabela Piotrowska") می‌گه:

همدلی با مشتری‌ها، شناسایی نیازمندی‌ها، دردها و مشکلات اون‌ها و اولویت‌بندی خواسته‌های مشتریان. مدیر محصول خوب باید توانایی همدلی با ذی‌نفعان داخلی را هم به خوبی داشته باشد که نباید نادیده گرفته شود.

##### [Sandeep Singha](http://wingify.com/ "Sandeep Singh") می‌گه:

مهارت‌های زیادی هست که یک مدیر محصول باید بهش مسلط باشه اما از نظر من مهمترین خصوصیت، توانایی تصمیم‌گیری هست. یک تصمیمی که توسط داده‌ها پشتیبانی نمی‌شه، فقط یک نظر است.

##### [Alisha Outridge](http://www.reuters.tv/ "Alisha Outridge") می‌گه:

قابلیت دریافت اطلاعات زیاد و یادگیری مستمر.

##### [Adam Pachucki](http://everytap.com/en "Adam Pachucki") می‌گه:

توانایی دیدن محصول از نگاه دیگران مهمترین ویژگی یک مدیر محصول است.

##### [Kamala Kuzmicka](http://www.greenmangaming.com/ "Kamala Kuzmicka") می‌گه:

ارتباطات، توانایی اولویت بندی، تفکر استراتژیک، و درک درست تجربه کاربر مهمترین ویژگی‌ها و خصوصیات یک مدیر محصول است.

این عکس نشون می‌ده که بیشترین تاکید افراد شرکت کننده در این مصاحبه روی چه توانایی‌ها و قابلیت‌هایی بوده.

![](https://fa.ahmadi.pm/assets/imgpsts/pmcloudTag.jpg)

##### [Nils Davis](http://www.innotas.com/#sthash.BUMyitY2.dpuf "Nils Davis") می‌گه:

مهمترین ویژگی یک مدیر محصول اطمینان پیدا کردن از این موضوع هست که محصول حتما یک مشکل را از کاربران حل کرده و کاربر نهایی حتما برای رفع مشکل خود حاضر به خرج کردن پول هست.

##### [Laura Klein](http://www.usersknow.com/ "Laura Klein") می‌گه:

مدیران محصول نیازمند انعطاف‌پذیری بسیار بالایی هستند. آن‌ها باید با تمام ذی‌نفعان به طور موثر ارتباط برقرار کنند، نیازهای مشتریان و کسب‌وکار را به خوبی درک کنند، داده‌های کمی و کیفی را بررسی کنند و خیلی سریع بهترین تصمیم را بگیرند.

##### [Jim Anderson](http://blueelephantconsulting.com/ "Jim Anderson") می‌گه:

یک محصول خوب توانایی خوبی در شنیدن داره. اگه بتونه به درستی به صداهای اطرافش گوش کنه، خود مشتریان و کاربران محصول بهش می‌گن که چه چیزهایی رو نیاز دارند. باید بشنوه و با داده‌هایی که در اختیارش هست تصمیم بگیره.

##### [Catherine Shyu](http://www.fullcontact.com/#sthash.BUMyitY2.dpuf "Catherine Shyu") می‌گه:

شما باید تمام مهارت‌های تجزیه و تحلیل و ارتباطات را داشته باشید اما اگر نمی‌توانید نیازها و نقاط درد مشتریان و محصولات خود را به درستی درک کنید نمی‌توانید محصول موفقی را به بازار عرضه کنید.

##### [Roger L. Cauvin](http://www.cauvin.biz/ "Roger L. Cauvin") می‌گه:

مدیر محصول خوب و موفق فقط باید یادگیرنده باشه.

##### [Justyna Wojtczak](http://getbadges.io/#sthash.BUMyitY2.dpuf "Justyna Wojtczak") می‌گه:

توانایی تصمیم‌گیری درست در ارتباط موثر با تمام اعضای تیم و ذی‌نفعان کلیدی.

##### [Steve Johnson](http://under10consulting.com/ "Steve Johnson") می‌گه:

تمایل شدید به یادگیری از هر چیزی که اطرافش وجود داره.

##### [Trevor Longino](http://kontakt.io/ "Trevor Longino") می‌گه:

گوش کردن، گوش کردن و گوش کردن.

##### [Ope Adeoye](http://interswitchgroup.com/ "Ope Adeoye") می‌گه:

توانایی نفوذ در بین تمامی ذی‌نفعان کلیدی.


و خب مثل همیشه اگه این مطلب براتون مفید بود، خوشحال می‌شم با بقیه دوستانتون هم به اشتراک بگذارید، [کانال تلگرام من](https://t.me/ahmadipm) رو هم دنبال کنید و اگه ایده تکمیل‌کننده‌ای داشتید در مورد این موضوع یا سوالاتی که در حوزه مدیریت پروژه و مدیریت محصول براتون پیش میاد با من در ارتباط باشید قطعا تا جایی که بتونم بی‌دریغ کمک خواهم کرد.

