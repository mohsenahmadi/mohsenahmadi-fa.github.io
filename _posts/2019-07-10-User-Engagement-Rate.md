---
title: نرخ مشارکت کاربر یا User Engagement چیست؟
tags: [کسب‌وکار, مدیریت محصول,]
style: fill
color: success
description: مشارکت کاربران یا به اصطلاح درگیر کردن کاربر با محصول یکی از مهمترین متریک‌هایی هست که برای مدیران محصول یا صاحبین کسب‌وکارها اهمیت داره.
---
![](https://fa.ahmadi.pm/assets/imgpsts/User-Engagement.jpg)

تو این مطلب قرار هست که کمی در مورد مفهوم نرخ مشارکت کاربر، میزان درگیر بودن کاربر با محصول یا User Engagement صحبت کنم و اینکه چه متریک‌ها و معیارهایی رو می‌تونیم برای این موضوع درنظر بگیریم.

### نرخ مشارکت کاربر چیست و چرا؟

بسته به اینکه محصول رو یک وب سایت خرید و فروش، وب اپ یا حتی یک اپلیکیشن موبایل درنظر بگیریم، مفهوم یوزر انگیجمنت (مشارکت کاربر) می‌تونه متریک‌ها و معیارهای خودش رو داشته باشه. اما به صورت عمومی مشارکت کاربران یا به اصطلاح درگیر کردن کاربر با محصول یکی از مهمترین متریک‌هایی هست که برای مدیران محصول یا صاحبین کسب‌وکارها اهمیت داره. اینکه کاربر چند بار به محصول شما سر می‌زنه، چه مقداری از زمان‌ش رو در اپلیکیشن شما می‌گذرونه، برای چه کارهایی از محصول شما استفاده می‌کنه و به چند کاربر دیگه محصول شما رو معرفی می‌کنه، به صورت عمومی تعاریفی هست که از این مفهوم نوشته شده و مقالات زیادی هم در این مورد نوشته شده و طبق معمول با کمی گوگل کردن می‌تونید مطالب خیلی خوب و مفصلی رو در این مورد بخونید.

در حال حاضر مشارکت کاربران یکی از مهمترین معیارهایی هست که مدیران محصول برای ارزیابی میزان موفقیت محصول خودشون به اون رجوع می‌کنند.

اما اگه بخواهیم در مورد این ارزیابی و نتیجه‌گیری درمورد نرخ مشارکت کاربرها صحبت کنیم و بگیم با چه متریک‌هایی می‌تونیم اون‌رو اندازه گیری کنیم تو این مطلب توضیح دادم.

* **اجرای روزانه برنامه/اپلیکیشن/محصول**؛ اینکه محصول شما چند بار در طول روز توسط کاربرهاتون اجرا شده یکی از مهمترین متریک‌ها و سنجه‌های ارزیابی نرخ مشارکت کاربران هست. اینکه کاربران محصول شما در طول روز حداقل یکبار از محصول شما استفاده می‌کنند به این معنی هست که محصول شما هر روز داره یک نیاز جدید (یا یک نیاز مشخص و ثابت روزانه) رو از کاربران مرتفع می‌کنه و کاربران برای رفع نیازمندی‌هاشون یا گرفتن خدمات جدید به برنامه / محصول شما سر می‌زنند. اگه خدمات و سرویس‌هایی که توی اپلیکیشن، وب سایت یا در کل محصول‌تون به نحوی بتونه نیاز کاربران رو مرتفع کنه، به احتمال خیلی زیاد می‌تونید تو این قسمت امتیاز خوبی بگیرید. برای اینکه این موضوع کمی راحت‌تر تو ذهنتون بشینه به این فکر کنید که در طول روز چند بار تلگرام، اینستاگرام یا توییتر خودتون رو باز می‌کنید؟

![](https://fa.ahmadi.pm/assets/imgpsts/UE2.jpg)

* **تعداد کاربران روزانه**؛ به عنوان دومین سنجه ارزیابی مشارکت کاربران یک محصول مورد استفاده قرار می‌گیره و به طور خلاصه این عدد به ما می‌گه که چه تعداد کاربر در طول روز از اپلیکیشن ما استفاده کردند که کمی با عدد اجرای روزانه برنامه متفاوت هست. تفاوت‌ش هم اینه که تو این قسمت تعداد دفعات باز کردن برنامه درنظر گرفته نمی‌شه. به طور مثال اگه شما در طول روز پنج بار یا بیشتر تلگرام، اینستاگرام یا توییترتون رو اجرا می‌کنید، فقط یک بار برای اندازه‌گیری تعداد کاربران روزانه مورد شمارش قرار می‌گیرید.

* **مدت حضور در اپلکیشین یا محصول**؛ به عنوان سنجه بعدی، به ما نشون می‌ده که کاربران چه مدت زمانی رو در برنامه شما صرف کردند. البته این رو هم درنظر داشته باشید که لزوما مدت زمان کم حضور کاربر تو برنامه شما به معنی بد بودن برنامه نیست. بلکه به معنی این هست که کاربر خیلی سریع نیازش برطرف شده و از اپلیکیشن خارج شده در عین حال این حرف به معنی این نیست که این عدد رو نادیده بگیریم و به عنوان سنجه بی‌اهمیت بهش نگاه کنیم.

* **مدت زمان بین جلسه‌ها یا سشن‌های کاربری**؛ به معنی اینه که فاصله زمانی اجرای برنامه شما توسط کاربر و دفعه قبلی که از برنامه شما استفاده کرده چه مدت زمانی گذشته. این سنجه می‌تونه معیار خوبی باشه که متوجه بشید کاربران تو چه شرایطی و بیشتر با چه هدفی از اپلیکیشن یا محصول شما استفاده می‌کنند. اگه کاربری محصول شما رو دایما با گوشی چک می‌کنه، احتمالا برنامه شما تو مسیرهای رفت‌وآمد براش مناسب هست؛ اگه با تبلت از محصول شما استفاده می‌کنه، ممکنه زمان‌هایی که در حال فراغت از کار و مشغول استراحت هست از برنامه / محصول شما استفاده می‌کنه و مواردی از این دست.

* **نرخ نگهداری یا retention** کاربران، در واقع یکی از مهمترین و بترین سنجه‌های ارزیابی موفقیت یک محصول هست. فهمیدن اینکه کاربران چه مقدار به محصول شما مراجعه می‌کنند به شما کمک می‌کند که درک درست‌تری داشته باشید از اینکه محصول شما تا چه اندازه می‌تواند نیازهای کاربران شما را برطرف کند.

> در [این متن](https://fa.ahmadi.pm/articles/pirate-metrics-in-product-management) کمی بیشتر در مورد نرخ نگهداری یا ریتنشن کاربران نوشته‌ام.

* **جذب کاربران یا Acquisition** به این معنی هست که فرایند تبدیل کاربران بالقوه به بالفعل و واقعی چقدر خوب و درست اتفاق افتاده. تعداد کاربران و استفاده کنندگان از یک محصول مهمترین و کلیدی‌ترین رکن ارزیابی موفقیت یک محصول درنظر گرفته می‌شه. فراموش نکنید که محصول شما هرچقدر هم خوب طراحی شده باشه، تا زمانی که کاربری ازش استفاده نکنه، عملا نمی‌تونه محصول موفقی باشه.

* **بازدید تعداد صفحه در هر سشن** یا جلسه، به شما نشون می‌ده که کاربران چقدر در محصول شما وقت صرف کردند، صفحات مختلف رو بازدید کردند یا بعد از مدت کوتاهی از ورود به سایت، اپ یا محصول شما، اون رو بسته و از اون خارج شدند. این سنجه با سنجه مدت حضور کاربران که در بالا اشاره شد و موارد دیگه‌ای که در ادامه بهش اشاره می‌کنم ارتباط مستقیم داره.

* **مدت زمان نمایش صفحات** به طور عمومی به شما نشون می‌ده که کدوم صفحات شما توسط کاربران بیشترین زمان رو به خودش اختصاص داده و باعث شده کاربران زمان بیشتری رو در اون صفحات و نهایتا در وب سایت و اپلیکیشن شما سپری کنند و چه صفحاتی مدت زمان کمتری رو تو این ارزیابی به خودش اختصاص داده. می‌تونید از این سنجه برای بیشتر کردن تعداد صفحات محبوب و کم‌تر کردن صفحات کمتر دیده شده استفاده کنید.

* **ایونت‌های رخ داده در محصول** شما یکی دیگه از این سنجه‌ها و معیارهاست که به شما برای موفقیت محصول‌تون کمک قابل توجهی می‌کنه.  ثبت‌نام، رفتن به صفحه پرداخت، بازدید محصولات، عضویت در خبرنامه، نمایش یک ویدیوی منتشر شده در محصول، مشارکت در یک فرم نظرسنجی و… نمونه‌هایی از ایونت‌هایی هستند که توسط کاربرها در محصول شما می‌تونه ثبت بشه و بعد مورد ارزیابی قرار بگیره. از اطلاعات مربوط به این سنجه غافل نشید تا رفتار کاربران‌تون رو به درستی تحلیل کنید.

* **ارزش طول عمر یا Life Time Value** هم از متریک‌های مهم در ارزیابی موفقیت یک محصول هست. این متریک به شما نشون می‌ده که ارزش ریالی / دلاری کاربران شما براساس مدت زمان حضور و استفاده‌شون از محصول شما چقدر بوده. استفاده از این اطلاعات تابعی از چند اتفاق در کنار همدیگه هست و کمی محاسبه‌ش رو پیچیده می‌کنه اما در عین حال بسیار متریک ارزشمندی هست و می‌تونه تاثیر مستقیمی در تغییر استراتژی‌های محصول شما و حتی برنامه‌های بازاریابی‌تون داشته باشه.

* **قیف تبدیل یا Conversion Funnels** به شما کمک می‌کنه که بتونید مسیر و فرایندی که توسط کاربرها طی شده تا یک ایونت موفق مثل خرید توی محصول شما به انتها برسه رو بررسی کنید. این تحلیل فعالیت کاربرها از لحظه‌ای که برای اولین بار وارد سایت / محصول شما می‌شن، تا آخرین اکشن یا فعالیت موفقی که انجام می‌دن رو در قالب یک قیف برای شما رسم می‌کنه تا ببینید بیشترین / کمترین ریزش تو این مسیر در چه بخش‌هایی اتفاق افتاده و چطور می‌تونید این ریزش‌ها رو به حداقل برسونید. 

می‌تونید این متن من درباره و خب مثل همیشه اگه این مطلب براتون مفید بود، خوشحال می‌شم با بقیه دوستانتون هم به اشتراک بگذارید، [کانال تلگرام من](https://t.me/ahmadipm) رو هم دنبال کنید و اگه ایده تکمیل‌کننده‌ای داشتید در مورد این موضوع یا سوالاتی که در حوزه مدیریت پروژه و مدیریت محصول براتون پیش میاد با من در ارتباط باشید قطعا تا جایی که بتونم بی‌دریغ کمک خواهم کرد.

