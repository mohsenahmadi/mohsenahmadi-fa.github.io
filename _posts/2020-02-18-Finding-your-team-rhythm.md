---
title: سری ترفندهای موفقیت در مدیریت محصول؛ ریتم تیم خود را پیدا کنید
tags: [مدیریت محصول]
style: fill
color: warning
description: حفظ ریتم مشخص و قابل برنامه‌ریزی در تیم‌های نرم‌افزاری از فاکتورهای مهمی هست که به عنوان یک مدیر محصول یا مدیر پروژه موفق باید به اون توجه داشته باشید. 
---
![](https://fa.ahmadi.pm/assets/imgpsts/Rhythm.jpg)

ریتم از کلید واژگانی هست که در موسیقی بسیار استفاده می‌شه و به معنی هماهنگی مجموعه نت‌هایی هست که کنار هم قرار می‌گیره تا باعث باشه شما احساس خوشایندی از موسیقی‌ای که می‌شنوید بهتون دست بده. حالا وجود این ریتم تو زندگی شخصی و حرفه‌ای افراد تاثیرش به این شکل هست که می‌تونید با هماهنگی کارها و فعالیت‌هایی که در طول روز، هفته، ماه و یا حتی سال، انجام می‌دید باعث بشه احساس خوبی از مجموعه کارهایی که انجام شده برای خودتون و تیم‌تون به همراه بیارید. 

>> این متن از سری مطالبی هست که در اون از ترفندهای کوچک برای موفقیت به عنوان یک مدیر محصول یا مدیر پروژه چابک در حال انتشار اون هستم. می‌تونید باقی مطالب این مجموعه رو هم در همین بلاگ ببینید. 

یکی از تشبیهات جالب و خب البته بسیار دقیقی که از مدیر پروژه در کتاب‌ها و مقالات مختلف اومده، تشبیه مدیر پروژه به رهبر یک ارکستر بزرگ هست. این رهبر ارکستر می‌تونه با هماهنگی که بین تمام اعضای گروه نوازندگان به‌وجود میاره، باعث بشه موسیقی به درست‌ترین شکل ممکن اجرا بشه و شنونده ازش لذت ببره. حالا اینجا شما به عنوان یک مدیر محصول وظیفه دارید که این ریتم، یکنواختی و هماهنگی کارهای انجام شده رو در تیم تقویت کنید.

ریتم داشتن در واقع پیروی از یک روال مشخص و منظم هست. وقتی روی ریتم پیش نمی‌رید، هر چیز کوچکی می‌تونه باعث بشه فعالیتی که در حال انجام دادنش بودید با اختلال مواجه بشه یا حتی باعث بشه صدای بدآهنگی رو به گوش شنونده‌ها برسونه. اینکه همیشه با یک روال مشخص می‌تونید ظرفیت و توان تیم رو بهبود بدید، اینکه همیشه و در هر اسپرینت می‌تونید بخشی از انرژی تیم رو صرف انجام بدهی‌های فنی بکنید، برای باگ‌های پیش‌بینی نشده ظرفیت خالی داشته باشید یعنی یک ریتم مشخص و در حال رشد رو برای تیم‌تون ساختید.

یه مثال دیگه می‌تونه این باشه که اگه همیشه یک عالمه ایمیل دارید که از شما یکسری سوالات مشخص پرسیده می‌شه، مثلا کی ریلیز می‌کنیم؟ چه فیچرهایی دلیور می‌شه؟ چرا این کار تو این اسپرینت انجام نشد؟ این هفته چقدر کار انجام دادید؟ و…. می‌تونید یه تایم مشخصی رو در هفته یا هر دو هفته یکبار برای پاسخ دادن به این سوال‌ها درنظر بگیرید، و کم‌کم همه رو هدایت کنید که بدونن مثلا شما دوشنبه هر هفته یک ایمیل که جواب این سوالات رو توش دادید برای همه ذی‌نفعان پروژه و محصول خودتون ارسال می‌کنید و با این کار هم ریتم پیشرفت خودتون رو حفظ کردید، هم در کمال احترام به سوالاتی که برای ذی‌نفعان پروژه و محصول پیش اومده پاسخ دادید.

فراموش نکنید که تمام ذی‌نفعان پروژه می‌بایستی به طور کاملا مشخص و واضح از روند پیشرفت تیم آگاهی داشته باشند و شما به عنوان مدیر محصول یا مدیر پروژه وظیفه این کار رو به عهده دارید. 

و خب مثل همیشه اگه این مطلب براتون مفید بود، خوشحال می‌شم با بقیه دوستانتون هم به اشتراک بگذارید، [کانال تلگرام من](https://t.me/ahmadipm) رو هم دنبال کنید و اگه ایده تکمیل‌کننده‌ای داشتید در مورد این موضوع یا سوالاتی که در حوزه مدیریت پروژه و مدیریت محصول براتون پیش میاد با من در ارتباط باشید قطعا تا جایی که بتونم بی‌دریغ کمک خواهم کرد.

و نهایتا اگه در حوزه مدیریت محصول و مدیریت پروژه، کار کردید یا علاقمند هستید که وارد این حوزه بشید، من رو از طریق سوشیال‌ها ([توییتر](https://twitter.com/ahmadi_pm)، [صفحه فیس‌بوک](https://www.facebook.com/ahmadipm-336513290601728/)، [اینستاگرام](https://instagram.com/ahmadipm) و [تلگرام](https://t.me/ahmadipm)) دنبال کنید، و اگه دوست داشتید رزومه‌تون رو برای من ارسال کنید تا به شرکت‌هایی که از من می‌خوان که تو جذب هم‌تیمی جدید بهشون کمک کنم، شما رو معرفی کنم. معمولا فرصت‌های جدید همکاری رو اول تو [کانال تلگرام](https://t.me/ahmadipm) و بعد در باقی سوشیال‌ها به اشتراک می‌گذارم.