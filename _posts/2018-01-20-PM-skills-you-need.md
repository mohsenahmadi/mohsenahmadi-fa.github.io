---
title: مهارت‌هایی که به عنوان یک مدیر پروژه به آن‌ها نیاز خواهید داشت
tags: [مدیریت پروژه, انتقال دانش, مهارت]
style: fill
color: secondary
description:
---
![](https://fa.ahmadi.pm/assets/imgpsts/marketing-campaign-learning.jpg)

به عنوان یک *#مدیر_پروژه* موفق لازم است که در کنار تسلط بر دانش، استانداردها و روش‌های این حوزه، مهارت‌های دیگری را نیز کسب کنید تا بتوانید همواره فعالیت‌های حرفه‌ای خود را به بهترین شکل ممکن به انجام رسانید.

در این متن، مهارت‌های حوزه مدیریت پروژه برای مدیران پروژه را به صورت کلی به سه بخش تقسیم کرده و به طور اجمالی به آن‌ها پرداخته‌ام.

مهارت‌های اکتسابی عمومی: مهارت‌هایی هستند که با فراگیری دانش حداقلی در هر صنعت و حوزه‌ی کاری‌ای {از جمله مدیریت پروژه} می‌توانید آن‌ها را کسب کنید. آشنایی با استانداردها، متدولوژی‌ها و فریم‌ورک‌های بین‌المللی مدیریت پروژه، نمونه‌ای از این مهارت‌های عمومی‌اند.

مهارت‌های تخصصی: عبارتند از مهارت‌هایی که برای پیشرفت و موفقیت در هر صنعت و شغلی لازم‌اند. این مهارت‌ها در حوزه مدیریت پروژه، آشنایی و تسلط کافی بر نرم‌افزارهای تخصصی‌ست. در عین حال فراموش نکنید که هر نرم‌افزار تخصصی تنها ابزاری است برای سهولت در انجام کارها و بدون مهارت‌های عمومی برای پیشرفت در این حوزه کفایت نمی‌کند.

مهارت‌های پیشرفت دهنده: یاد گرفتن این گروه از مهارت‌ها کمک می‌کند تا شما بیشتر و سریعتر پله‌های موفقیت را طی کرده و خود را با سرعت بیشتری به حرفه‌ای شدن نزدیک کنید. این گروه از مهارت‌ها کسب تجربه در استفاده از نرم‌افزارهای جانبی مثل نرم‌افزارهای خانواده مایکروسافت آفیس، مهارت‌های ارتباطی، دانش مدیریت و رهبری، اطلاع حداقلی از مسایل قانونی، حقوقی، مالی و مهارت‌هایی مانند توانایی حل مساله، مدیریت بحران و حل تعارض و... است.
