---
title: سری ترفند‌های موفقیت در مدیریت محصول؛ درک انگیزش‌های بیرونی و درونی
tags: [مدیریت محصول,]
style: fill
color: warning
description: شناخت روحیات و خلقیات اعضای تیم، که با مهارت‌های نرم مدیران محصول قابل تشخیص هست، می‌تونه نقش بسیار زیادی در موفقیت شما تو این جایگاه داشته باشه. 
---
![](https://fa.ahmadi.pm/assets/imgpsts/Perspective.jpg)

مدیران محصول قالبا افرادی هستند که با اعداد و ارقام و تکنولوژی میونه خوبی دارند اما در عین حال از مهارت‌های نرمی مانند روانشناسی (که البته با مطالعه و به صورت اکتسابی هم می‌شه بهش رسید) هم بهره‌مند هستند.

یکی از مفاهیم روانشناختی که تو موقعیت شغلی مدیریت محصول می‌تونه به شما کمک کنه، درک کردن و تفاوت قایل شدن بین انگیزه‌های ذاتی (درونی) و انگیزه‌های بیرونی اعضای تیم‌تون هست.

اما قبل از شروع مطلب؛

> اگه در حوزه مدیریت محصول و مدیریت پروژه، کار کردید یا علاقمند هستید که وارد این حوزه بشید، من رو از طریق سوشیال‌ها ([توییتر](https://twitter.com/ahmadi_pm)، [صفحه فیس‌بوک](https://www.facebook.com/ahmadipm-336513290601728/)، [اینستاگرام](https://instagram.com/ahmadipm) و [تلگرام](https://t.me/ahmadipm)) دنبال کنید، و اگه دوست داشتید رزومه‌تون رو برای من ارسال کنید تا به شرکت‌هایی که از من می‌خوان که تو جذب هم‌تیمی جدید بهشون کمک کنم، شما رو معرفی کنم. معمولا فرصت‌های جدید همکاری رو اول تو [کانال تلگرام](https://t.me/ahmadipm) و بعد در باقی سوشیال‌ها به اشتراک می‌گذارم.

### درک انگیزش‌های درونی و بیرونی اعضای تیم

بذارید این موضوع رو با یک مثال بیشتر باز کنیم. وقتی شما برای تعطیلات آخر هفته بلاگ می‌نویسید، موسیقی تمرین می‌کنید، یا مثلا عکاسی می‌کنید، احتمالا به صورت ذاتی از این کارها لذت می‌برید و براتون خوشایند و دلچسب هست. اما در عین حال وقتی بابت موسیقی‌ای که می‌نوازید یا بلاگی که می‌نویسید بتونید پول هم دربیارید این پول درآوردن و کسب درآمد کردن می‌شه یک انگیزه بیرونی که شما رو به سمت تکرار کردن انجام اون کار ترغیب می‌کنه.

درک این دو مفهوم در عین سادگی، پیچیدگی‌هایی هم داره که خب مثل باقی مهارت‌های نرم، با تمرین و تکرار کردن شما رو قوی‌تر و مسلط‌تر می‌کنه.

اگه بخواهید به عنوان یک مدیر محصول، تاثیر خوبی روی اعضای تیم‌تون داشته باشید، باید انگیزه‌های اون‌ها رو از کاری که انجام می‌دن به درستی درک کنید. باید بتونید درک کنید که هرکدوم از اعضای تیم شما چه انگیزه‌ای از کاری که در حال انجام دادن اون هستند دارند. بعضی افراد عاشقانه کارشون رو دوست دارند و بعضی دیگه صرفا برای کسب درآمد وارد یک شغل و یک حرفه شدن. کسب مهارت در شناختی که از افراد تیم پیدا می‌کنید به شدت به شما کمک می‌کنه که انگیزه‌های درونی و بیرونی اعضای تیم رو تقویت کنید و اون‌ها درخصوص کاری که مشغول انجام دادنش هستند تشویق و ترغیب کنید.

و خب مثل همیشه اگه این مطلب براتون مفید بود، خوشحال می‌شم با بقیه دوستانتون هم به اشتراک بگذارید، [کانال تلگرام من](https://t.me/ahmadipm) رو هم دنبال کنید و اگه ایده تکمیل‌کننده‌ای داشتید در مورد این موضوع یا سوالاتی که در حوزه مدیریت پروژه و مدیریت محصول براتون پیش میاد با من در ارتباط باشید قطعا تا جایی که بتونم بی‌دریغ کمک خواهم کرد.

